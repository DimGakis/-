Το έργο βασίζεται σε ένα ηχητικό δείγμα από μια στερεοφωνική ηχογράφηση που έκανα καθώς άνοιγα ένα κουτάκι σόδας. 
Η επεξεργασία του ήχου έγινε κυρίως σε ρυθμικό επίπεδο με την χρήση πολλαπλών συσκευών delay στο πρόγραμμα Reason. 
Τα delay χρησιμοποιήθηκαν με ακραίο τρόπο ώστε να παράξουν το λεγόμενο “Stutter effect” δηλαδή την γρήγορη επανάληψη 
μικρών ηχητικών δειγμάτων σε προκαθορισμένη χρονική διάρκεια. Η εναλλαγή της χρονικότητας των επαναλήψεων μπορεί να 
τεντώσει ή και να συρρικνώσει χρονικά τα δείγματα που είναι κλειδωμένα στον επαναληπτικό buffer του delay με αποτέλεσμα 
την περεταίρω μορφοποίηση του ήχου, η ιδιότητα αυτή χρησιμοποιήθηκε και σε συνδυασμό με φίλτρα, συγκεκριμένα Band Pass. 
Μία ακόμη συνηθισμένη ιδιότητα των delay που επίσης χρησιμοποιήθηκε στο έργο είναι το “Ping Pong” που μετακινεί δεξιά 
και αριστερά στο στερεοφωνικό φάσμα τις επαναλήψεις σε προκαθορισμένη χρονική διάρκεια. Έπαιξα και με την αίσθηση του 
χώρου αποδίδοντας το βάθος με την χρήση δύο διαφορετικών Reverb τα οποία φρόντισα να τα βάζω και να τα βγάζω απότομα 
σε σημεία που εμπλούτιζαν με ενδιαφέρον τις κατά τ ’αλλά μονότονες επαναλήψεις των delay.

### Πέντε σχολιασμοί πάνω στην ομιλία του Christoph Cox – [*History of Sound Art*](https://youtu.be/hh_5_CAySXY) 
&nbsp;
Πρώτο σχόλιο (22:52)
***
*"Οι λευκοί πίνακες συνέλαβαν οτιδήποτε έπεφτε πάνω τους, γιατί δεν τους κοίταξα με τον μεγεθυντικό μου φακό; 
Μόνο γιατί δεν είχα; Συμφωνείτε με την δήλωση; Έτσι και αλλιώς η φύση είναι καλύτερη από την τέχνη;"* - **John Cage**
***
Ο Terence McKenna κάποτε είχε πει *"Η φύση είναι η μεγάλη ορατή μηχανή της δημιουργικότητας έναντι της οποίας μετρώνται 
όλες μας οι δημιουργικές προσπάθειες."* 
Οι λευκοί πίνακες είναι μια καλλιτεχνική πρόθεση προβολής της μη καλλιτεχνικής πρόθεσης, είναι ο λευκός καμβάς που πάνω του μπορεί 
οτιδήποτε να προβληθεί ως τέχνη. Ακόμη και αν οι πίνακες αυτοί συντηρηθούν σε τέλειες συνθήκες η φύση των υλικών που τους αποτελούν 
θα αρχίσει αναπόφευκτα με την πάροδο του χρόνου να τους αλλοιώνει


Δεύτερο σχόλιο (24:29)
***
*"H σιγή δεν υπάρχει, δεν υπάρχει κάτι σαν τον άδειο χώρο, σαν τον άδειο χρόνο, πάντα υπάρχει κάτι να δεις να ακούσεις και 
όσο και αν προσπαθήσουμε δεν θα μπορέσουμε να φτιάξουμε σιγή, μέχρι να πεθάνω θα υπάρχουν ήχοι και θα συνεχίσουν να με ακολουθούν 
μέχρι τον θάνατο"* - **John Cage**
***
Η φράση του Cage υποδηλώνει και μία αγωνία απαλλαγής από τα ερεθίσματα του ήχου, η υπόνοια της αγωνίας αυτής διαφαίνεται στην επιλογή του 
να μιλήσει στο πρώτο πρόσωπο αναφερόμενος στον εαυτό του *(...θα συνεχίσουν να με ακολουθούν)* και όχι ως μια γενική διαπίστωση ενός φαινομένου
που παρατηρείται σε όλους τους ανθρώπους. Πράγματι η απόλυτη σιγή είναι αδύνατο να βιωθεί αφού ακόμη και τα πιο καλά *Anechoic chambers* 
αποκαλύπτουν ενδότερους ήχους της λειτουργίας του σώματος όπως είναι η ροή του αίματος στα αγγεία των αφτιών ο ήχος της αναπνοής κ.α . 
Η καρδιά που ζωοποιεί το σώμα πάλλεται όπως ακριβώς και ο ήχος: η ίδια η ζωή και το σύμπαν είναι παλμός και δημιουργήθηκε από τον Λόγο του Θεού. 
Πολλοί καλλιτέχνες και φιλόσοφοι στοχάστηκαν πάνω στο βάρος της ύπαρξης και στην περίπτωση του Cage πολύ πιθανώς με την απόπειρα αφαίρεσης του 
ήχου απ τα έργα του να έχουμε ένα ακόμη σχόλιο πάνω στην τραγωδία της ύπαρξης, μια ακόμη αποτυχημένη χειρονομία απαλλαγής του βάρους που εν τέλει οδηγεί σε 
ένα νέο επίπεδο παρακολούθησης του έργου. 

Τρίτο σχόλιο (27:06)
***
*"Τοπιο σημαντικό σημείο είναι πως στη μουσική ο ήχος είναι το έργο και σε αυτό που κάνω ο ήχος είναι το μέσο του φτιαξίματος του έργου, 
το μέσο της μετατροπής χώρου σε μέρος"* - **Max Neuhaus**
***
Ο Neuhaus θεωρεί πως η τέχνη του σε πρακτικό επίπεδο ξεκινάει από εκεί που τελειώνει η μουσική. H διαδικασία της μετάδοσης του μουσικού έργου 
αρχίζει απ τα μουσικά όργανα που παράγουν τον ήχο με σκοπό να αναδείξουν την πρόθεση του συνθέτη η οποία μέσω της κοινωνίας της στο χώρο αλληλεπιδρά 
με τις αντιληπτικές ιδιοσυγκρασίες των ακροατών και έτσι το έργο αποκτά υπόσταση εντός τους. Ο Neuhaus εκκινεί τα έργα του χρησιμοποιώντας τον ίδιο τον ήχο 
ως χωρικό όργανο και παίζει με αυτόν αντιμετωπίζοντας τον χώρο σαν γλυπτό πλάθοντας εντός του τις προθέσεις του, ο ακροατής πλέον είναι και θεατής ενός
οριοθετημένου από τον Neuhaus χώρου και πλέον μπορεί να νιώσει σαν κομμάτι του, ο χώρος με το τρόπο αυτό παύει να είναι αφηρημένος και συγκεκριμενοποιείται
καθώς μετατρέπεται σε μέρος. 

Τέταρτο σχόλιο (47:03)
***
*"Άρχισα να σκέφτομαι τους ήχους με όρους μικρό και μεγάλο και όχι σαν ψηλούς και χαμηλούς τόνους ή νότεςγ ραμμένες στο χρόνο από τα αριστερά στα δεξιά στο χαρτί. 
Σκεπτόμενος τους ήχους σαν μετρήσιμα μήκη κύματος άλλαξε η όλη μου ιδέα της μουσικής από μεταφορική σε γεγονός και με πραγματικό τρόπο με σύνδεσε με την αρχιτεκτονική." - **Alvin Lucier**
***
Ο ήχος αν και αόρατος παραμένει υλικός και ιδιότητες όπως η ταχύτητα του μεταβάλλονται από τα υλικά που διαπερνάει. Λόγω της αόρατης φύσης του είναι εύκολο να περιορίσουμε 
την αντίληψη μας νομίζοντας πως ο ήχος είναι νότες στο πεντάγραμμο ή κάποιος αριθμός Hz , πειράματα όμως όπως το *Cymatics* μας δείχνουν πως ο ήχος στη πραγματικότητα είναι μια τρισδιάστατη 
συμμετρική δομή και ως δομή μπορεί να μεταβληθεί αλλάζοντας τα μεγέθη του που ορίζονται από μονάδες μέτρησης του χώρου. 
Οι ναοί των εκκλησιών ως αρχιτεκτονικές δομές διαθλούν τον ήχο επιστρέφοντας τον στα αφτιά μας σε διαφορετικούς χρόνους δίνοντας την αίσθησητου βάθους και πληροφορώντας μας για την 
γενική εικόνα της δομής του χώρου. 

Πέμπτο σχόλιο (1:14:50)
***
*"Με τον Cage η ιδέα ήταν πως ο συνθέτης δεν συνθέτει ήχους αλλά συνθέτει νέους τρόπους ακρόασης. Οργανώνεις την ακρόαση και ο καλλιτέχνης του ήχου οργανώνει τον ήχο σαν πολιτική στρατηγική. 
Αν το λάβουμε αυτό σοβαρά τότε οι οργανωτές έχουν ήδη εμπλακεί στην αισθητική λειτουργία."* - **Dont Rhine of Ultra-red**
***
Ο ήχος που παράγεται κάτω από διαφορές κοινωνικές περιστάσεις μπορεί να υπερβεί και να μαρτυρήσει κάτι μεγαλύτερο της περίστασης που παράχθηκε. Για παράδειγμα το πλήθος που μαζεύεται σε έναν 
αγώνα ποδοσφαίρου και ο ήχος που προκύπτει από τα συναισθήματα του αγώνα όπως ο ενθουσιασμός ή απογοήτευση η αγωνία, ενώ ηχητικά τείνουν να ομοιάζουν με τον ακαθόριστο λευκό θόρυβο, μέσα τους 
εμπεριέχουν πληροφορίες του συναισθήματος που υπερβαίνει και δεν περιορίζεται στο γεγονός του αγώνα.    

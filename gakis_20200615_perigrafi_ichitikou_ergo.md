#### Περιγραφή ηχιτικού έργου
======
Πολύ ενδιαφέρον μου φάνηκε αυτό που η *Lucy R. Lipped* αναφέρει ως *"Dematerialzation of the art object"* και το πως όλο αυτό 
μπορεί να αποδοθεί σαν ηχητική εγκατάσταση. Αν αποδομήσουμε τον ήχο θα δούμε πως αποτελείται από παλμούς, η νότα Λα για παράδειγμα 
είναι 440 Hz όμως δεν θα ακούσουμε ποτέ κάποιο μουσικό όργανο που παίζει την νότα αυτή να παράγει μία και μόνο συχνότητα των 440 Hz. 
Τα 440 Hz είναι η βασική συχνότητα που ακολουθείται από τις αρμονικές η οποίες ορίζουν την χροιά του ήχου και τον χαρακτήρα του 
κάθε οργάνου για αυτό όταν ακούμε μουσική πάντα παράγεται ένα συνονθύλευμα συχνοτήτων και όχι απλά οι συχνότητες που ανταποκρίνονται 
αυστηρά στους φθόγγους της μουσικής. 
Θα ήθελα λοιπόν να απομονώσω από κάποιο γνωστό μουσικό έργο τουλάχιστον 1042 συχνότητες και να αναθέσω σε κάθε μια χωριστά την αναπαραγωγή 
της σε ένα μικρό ηχείο. Τα 1042 αυτά ηχεία θα έχουν διάμετρο τεσσάρων εκατοστών και θα μπορούσαν να τοποθετηθούν με διάφορες λογικές 
στο χώρο: σε τυχαία σημεία ή όλα μαζί σε διάταξη το ένα δίπλα στο άλλο μέσα σε κάποιο μεγάλο τετράγωνο ή ορθογώνιο πλαίσιο. 
Η επιλεκτική αναπαραγωγή των 1042 συχνοτήτων θα καθιστούσε το έργο αν και χαμηλής ευκρίνειας, αναγνωρίσιμο από τον ακροατή 
και αυτό μόνο όταν θα άκουγε τις συχνότητες στο σύνολο τους δηλαδή από κάποια σχετική απόσταση.  
Η ένταση των ηχείων θα ήταν τόση ώστε ο ακροατής βρισκόμενος μέσα στο πεδίο του έργου και συνεπώς κοντά σε ορισμένα μόνο ηχεία να μπορεί 
να ακούσει απομονωμένους παλμούς και όχι την μουσική στο σύνολο της, στον ακροατή θα δινόταν η δυνατότητα να βαδίζει μέσα στον ήχο των
συχνοτήτων και να ακούσει διαφορετικές σχέσεις που δημιουργούν οι συχνότητες του έργου.

